---
layout: post
title:  "Utazás Új-Zélandra"
date:   2018-09-08 14:13:33 +1300
categories: 
 - new zealand
---

Budapest - Amszterdam:
Hetfő reggel 6:20-kor már a repülőn ültünk, izgatottan a nagy utazás előtt. A 2 óra 10 perces repülőút után 4 óra várakozás következett. Az amszterdami reptér nagyon kellemes, tele elektromos töltési lehetőséggel, wifivel, sok fotellel és minden mással, amire az utazóknak szüksége lehet. 

Amszterdam - Guangzhou:
Ez a szakasza az útnak már kicsit lassabban telt. Kb. 11:15 perc repülés éjszaka, középső üléssorban.
Mivel Bibinek ez volt az első hosszabb repülő útja, így elég jól elfoglalta magát a kijelzővel, amin folyton lehetett nézni hogy éppen merre járunk, milyen magasan repülünk. Vagy akár filmet néztünk/zenét hallgattunk. 
Enni és inni is kaptunk, pedig indulás előtt még azon gondolkodtunk hogy a fejenként kb 51.000 Ft-ért vett repjegyünk mellé egyáltalán jár-e olyan ülés, ami nem a szárnyon van vagy esetleg nekünk kell majd lábbal hajtani a repülőt. :D
A landolás Kínába zökkenőmentes volt, a megérkezés kevésbé. Leszállás után egy óriási sorba kellett beállnunk, majd újra be kellett csekkolni, pedig ugyanaz a légitársaság hozott ide amivel tovább mentünk és a repteret sem szándékoztuk elhagyni. 
Kínában 7 óra 25 perc volt a tranzit időnk, amiben az a szép hogy 8 óra esetén már jár  az ingyenes reptéri szállás. 
Még otthon utána jártunk, hogy a nemzetközi tranzit terminálon üzemel egy hotel, ahol ki lehet venni “mini” szobákat egy kis pihenés erejéig.
Az egyetlen ilyen szállását épp felújították, maradtak a reptéri székek.
Sebaj, gondoltuk, majd elütjük valahogy az időt. Internetezéshez kódot tudtunk is szerezni, de minden weboldal tiltva vagy átirányítva volt. Egyetlen pozitívum hogy az Airbnb működött, legalább a szállásadó tudta, hogy majd érkezünk.
Végül a földön szunyókálva, széken fetrengve eljött az indulás ideje.

Guangzhou-Auckland:
Ha minden jól megy, már csak 11 óra 20 perc és Aucklandben vagyunk. Újabb éjszakai repülés következett. Újra középső sor, de ez a repülő most egy régebbi típus volt, kevesebb filmmel és csupa kinai tartalommal. 
Viszont aludni most már muszáj volt, nagyon fáradtak voltunk. Valahogy ülve-feküdve, a székről félig lecsúszva sikerült valamennyit pihenni. 
A repülő végül a tervezettnél korábban landolt, mi pedig boldogan szálltunk le a gépről. 

Auckland reptér:
Majdnem egy óra eltelt, mire eljutottunk a becsekkolós papír kitöltéséig. Nem ártana végre belépni az ország területére.
Szerda reggel 7:30 körül közeledünk a határellenőr nénihez, ő furán nézett hogy mi honnan kerültünk ide. Már vagy fél órája elment mindenki és a következő tengerentúli gép csak néhány óra múlva landol. Majd feltett néhány kérdést és kedvesen, mosolyogva utunkra engedett.

